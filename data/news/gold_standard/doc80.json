[{"content": "Waldemar Pawlak, który swoją dymisję zapowiedział w sobotę, tuż po przegranej w wyborach na szefa PSL, wezwał Janusza Piechocińskiego, by \"niezwłocznie podjął rozmowy z panem premierem\". - Jest wiele ważnych spraw, które trzeba podejmować. To wymaga sprawnego i odpowiedzialnego działania. Po rozstrzygnięciach, które miały miejsce na kongresie, jestem przekonany, że ta decyzja jest konieczna. Ta decyzja była szybka, ale podjęta w poczuciu odpowiedzialności za państwo i PSL - dodał. Jak wyznał, formalnie swoją dymisję złoży dopiero po południu, kiedy premier Tusk będzie w Warszawie. - Myślę, że nie będzie ani problemów ani przeciągania sprawy. Nie sądzę, żeby premier w tej sprawie prowadził zwłokę. Ta decyzja zapadnie, jak sądzę, dzisiaj - ocenił. Kilkanaście minut później konferencję prasową zwołał nowy szef PSL Janusz Piechociński. W rozmowie z dziennikarzami podkreślał, że oczekuje, że premier Donald Tusk nie przyjmie dymisji Pawlaka. - Będę budował autorytet Waldemara Pawlaka jako państwowca - powiedział. Kulisy zmian w kierownictwie PSL Pawlak zdradził już wcześniej w rozmowie z \"GW\". - Koncepcja, że szef partii nie wchodzi do rządu, była może dobrym chwytem, żeby zamieszać na chwilę w głowach działaczy na kongresie, ale realnie to zły pomysł – podkreślał Pawlak w rozmowie z \"Gazetą Wyborczą\".", "entities": [[9, 15, "Waldemar Pawlak"], [563, 567, "Donald Tusk"], [908, 919, "Donald Tusk"], [941, 948, "Waldemar Pawlak"], [975, 992, "Waldemar Pawlak"], [1056, 1062, "Waldemar Pawlak"], [1279, 1285, "Waldemar Pawlak"]]}]
[{"content": "Piechociński otrzymał 547 głosów; dotychczasowy prezes Stronnictwa Waldemar Pawlak - 530. - Jestem racjonalnym zwolennikiem wzmacniania koalicji PO-PSL, chcę tworzyć dla koalicji - zarówno w zapleczu parlamentarnym, jak i społecznym - silniejsze wsparcie, niż dotąd - powiedział Piechociński dziennikarzom. Piechociński zadeklarował też, że będzie wspierał rządowy tandem Donald Tusk-Waldemar Pawlak. Wcześniej Pawlak zapowiedział, że w poniedziałek złoży dymisję z funkcji wicepremiera i ministra gospodarki. W przemówieniu po ogłoszeniu wyników głosowania nowy prezes zaapelował do Pawlaka, by ten nie rezygnował z funkcji w rządzie. - Nie wolno się na demokrację obrażać, wyroki demokracji trzeba przyjąć z pokorą - mówił Piechociński. Przypomniał, że w 2007 r. Pawlak poprowadził PSL z powrotem do władzy. - Dziś jesteś wicepremierem i ministrem gospodarki i tak powinno pozostać - powiedział. Dodał, że Pawlak jest niezastąpiony w \"koncepcji chronienia nie tylko Stronnictwa, ale i Polski\". Odniósł się w ten sposób do słów Pawlaka, który zapowiedział rezygnację z funkcji wicepremiera i ministra gospodarki. - Kongres zdecydował. Ponieważ nie zgadzam się fundamentalnie z propozycjami Janusza Piechocińskiego, w poniedziałek złożę rezygnację ze stanowiska wicepremiera i ministra gospodarki - powiedział Pawlak. Janusz Piechociński powiedział Onetowi już w marcu, iż jeśli Waldemar Pawlak \"przegra to powinien pozostać do końca rządu Tuska wicepremierem i ministrem gospodarki\". - Nie planuję zmian, bez względu na wynik kongresu PSL. Nowy prezes PSL powinien skoncentrować się na partii, wizji partii w Polsce i w Europie, kampanii w wyborach europejskich i samorządowych, przyciąganiu młodych do partii i odświeżeniu PSL. Duetu Tusk-Pawlak nie powinno się zmieniać. To oni obaj wzięli na siebie ciężar kierowania rządem w 2011 i sądzę, że jeszcze mogą w tym duecie dużo zrobić. Nie boję się mówić o tym, że chcę żeby Pawlak był w rządzie kiedy będę prezesem PSL - mówił w marcu Onetowi Piechociński. (Dowiedz się więcej)", "entities": [[67, 82, "Waldemar Pawlak"], [379, 399, "Waldemar Pawlak"], [411, 417, "Waldemar Pawlak"], [584, 591, "Waldemar Pawlak"], [765, 771, "Waldemar Pawlak"], [908, 914, "Waldemar Pawlak"], [1029, 1036, "Waldemar Pawlak"], [1310, 1316, "Waldemar Pawlak"], [1379, 1394, "Waldemar Pawlak"], [1440, 1445, "Donald Tusk"], [1741, 1747, "Waldemar Pawlak"], [1925, 1931, "Waldemar Pawlak"]]}]
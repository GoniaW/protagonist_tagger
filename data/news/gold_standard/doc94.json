[{"content": "- Szanujemy decyzję i demokratyczny wybór naszego koalicjanta. Mamy nadzieję, że koalicja, budowana przez pięć lat na otwartości i zaufaniu, będzie dalej dobrze służyła Polsce - podkreślił Graś. Według niego \"w przyszłym tygodniu zapewne dojdzie do rozmów koalicyjnych\". - Mam nadzieję, podtrzymają one dotychczasowe zasady współpracy - dodał rzecznik rządu. Kongres PSL wybrał Janusza Piechocińskiego na nowego prezesa Stronnictwa. Janusz Piechociński otrzymał 547 głosów; dotychczasowy lider ludowców, wicepremier Waldemar Pawlak - 530. Po przegranej Pawlak zapowiedział rezygnację z funkcji wicepremiera i ministra gospodarki.", "entities": [[516, 531, "Waldemar Pawlak"], [553, 559, "Waldemar Pawlak"]]}]
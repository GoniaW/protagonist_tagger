[{"content": "O Jarubasie i Hetmanie, obecnych marszałkach województwa świętokrzyskiego i lubelskiego, głośno było już kilka dni po ostatnich wyborach parlamentarnych. Hetman, który jest szefem PSL w województwie lubelskim, w wyborach zdobył 10 804 głosów, co było jednym z najlepszych wyników PSL w kraju. Podobnie rzecz miała się z Jarubasem. Startując w województwie świętokrzyskim zdobył dokładnie 28 750 głosów - najwięcej spośród 28 nowo wybranych w całym kraju posłów PSL. Zdecydował jednak pozostać w samorządzie i nie przyjmować mandatu posła. Nazwiska obu polityków pojawiały się również tuż po tzw. aferze taśmowej w PSL. Ich nazwiska były bowiem wymieniane wśród potencjalnych następców Marka Sawickiego w ministerstwie rolnictwa. Ostatecznie ministrem został jednak Stanisław Kalemba.", "entities": [[685, 701, "Marek Sawicki"], [765, 782, "Stanisław Kalemba"]]}]
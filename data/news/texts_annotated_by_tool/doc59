[{"content": "Według informacji dziennikarza TVN Warszawa, mężczyzna nie był w stanie samodzielnie, logistycznie zaplanować zamachu. Miał on współpracowników. Niewykluczone, że zatrzymania kolejnych osób będą odbywać się w najbliższych dniach. Nie jest znana liczba osób, które współpracowały z mężczyzną. Janusz Palikot dodał w TVN24, że \"po latach cynizmu politycznego wyhodowaliśmy atmosferę, w której część fanatyków rozumie, że wszystko można, że agresywne zachowania są możliwe\". Lider Ruchu Palikota ocenił, że \"trudno się dziwić temu, co się stało\". - Jest wykreowana moda na to, by przejść do historii przez straszne przestępstwo. Jak się bada przypadki, w których ten czy inny człowiek zrobił taką rzecz, mechanizm psychologiczny jest podobny. Jest to człowiek niedowartościowany, który nie sprawiał wrażenia, że może coś takiego zrobić - podkreślił Palikot. - Jarosław Kaczyński wprowadził do polityki język agresji i nienawiści. Tusk i jego ekipa ma interes w tym, żeby nie ukarać Kaczyńskiego za brednie i teorie o zamachu (smoleńskim - red.). W tym momencie powstaje klimat, że taki pracownik naukowy, czy inny człowiek dochodzi do wniosku, że agresywne zachowania są w porządku - podkreślił. Gen Polko: nie jesteśmy wyizolowaną wyspą, mamy w kraju takich wariatów - Bardzo trudno w to uwierzyć. Nie jesteśmy wyizolowaną wyspą, mamy w kraju takich wariatów, jak byli np. w Norwegii - powiedział na antenie TVN24 generał Roman Polko, były szef jednostki GROM, komentując doniesienia na temat udaremnienia zamachu terrorystycznego, który miał być wymierzony m.in. w Sejm i prezydenta. Generał Roman Polko zastanawiał się, \"jaki jest cel informowania na ten temat\" przez służby. - Powinniśmy się o tym dowiedzieć, kiedy wszystko będzie wyjaśnione. Ta informacja podgrzewa nastroje, nie uspokaja sytuacji. W interesie bezpieczeństwa państwa jest to, by informacja była pewna - powiedział. Dodał, że osoba zatrzymana może być osobą chorą psychicznie, niezrównoważoną. \"Taki typ, jak Breivik\" - dodał Polko. ABW udaremniło zamach na najważniejsze osoby w Polsce  Według informacji RMF FM osobą zatrzymaną jest mieszkaniec Krakowa, w średnim wieku, ma wyższe wykształcenie techniczne. Zdaniem śledczych niedoszły zamachowiec od kilkunastu tygodni przegotowywał się do ataku, konstruując profesjonalne ładunki wybuchowe. W czasie przeszukania lokalu podejrzanego znaleziono materiały wybuchowe - informuje dalej radio. Z doniesień RMF wynika też, że mężczyzna kilkukrotnie przyjeżdżał do stolicy na rekonesans; miał sprawdzać miejsca wokół polskiego parlamentu, a także tam, gdzie 11 listopada miał przechodzić marsz prowadzony przez Bronisława Komorowskiego. Z nieoficjalnych informacji wynika, że mężczyzna jest pracownikiem jednej z krakowskich uczelni wyższych. Komunikat dotyczący \"osoby planującej zamach na konstytucyjne organy RP\" zamieszczono na stronie krakowskiej prokuratury apelacyjnej. Jej rzecznik poinformował, że postępowanie przygotowawcze w tej sprawie zostało wszczęte 5 listopada i powierzone krakowskiej delegaturze Agencji Bezpieczeństwa Wewnętrznego. Podejrzany został aresztowany pod zarzutem przygotowań do zamachu terrorystycznego z użyciem materiałów wybuchowych na konstytucyjne organy Rzeczypospolitej Polskiej. Szczegóły sprawy zostaną przekazane podczas konferencji prasowej we wtorek o godz. 10 w siedzibie ABW w Warszawie. Weźmie w niej udział m.in. szef krakowskiej prokuratury apelacyjnej Artur Wrona. Komunikat na temat konferencji prasowej, poświęconej omówieniu działań ABW związanych z zatrzymaniem osoby przygotowującej zamach terrorystyczny, zamieszczono także na stronie ABW. Według wiarygodnego źródła, zbliżonego do sprawy, do którego dotarła PAP, \"sprawa jest poważna, przygotowania były zaawansowane, a celem ataku mógł być m.in. Sejm i prezydent\". Rzecznik ABW Maciej Karczyński potwierdził, że doszło do zatrzymania. Nie chciał udzielać innych informacji przed konferencją prasową o godz. 10. Według wiceprzewodniczącego sejmowej komisji ds. służb specjalnych Marka Opioły (PiS) komisja na pewno zajmie się sprawą. - Będziemy chcieli poznać szczegóły sprawy podczas posiedzenia komisji. To sytuacja nadzwyczajna, niespotykana w obecnym czasie - podkreślił Opioła. - Nie mam jeszcze informacji na ten temat, również czekam na konferencję, choć w mojej ocenie posłowie komisji powinni być w pierwszej grupie osób informowanych o takich wydarzeniach, na równi z najważniejszymi organami państwa - podkreślił. Również inny członek komisji Marek Biernacki (PO) powiedział, że komisja nie miała jeszcze informacji o takiej próbie zamachu i nie zajmowała się jeszcze tą sprawą. Według Biernackiego skoro postępowanie było prowadzone od 5 listopada pod nadzorem prokuratury, może dotyczyć akcji przygotowywanej przed obchodami 11 listopada w Warszawie. (TVN24/PAP/RMF FM, żg)", "entities": [[292, 306, "Janusz Palikot"], [846, 853, "Janusz Palikot"], [857, 875, "PERSON"], [927, 931, "Donald Tusk"], [979, 991, "PERSON"], [1197, 1202, "PERSON"], [1420, 1431, "PERSON"], [1591, 1602, "PERSON"], [1978, 1985, "PERSON"], [1995, 2000, "PERSON"], [2626, 2650, "PERSON"], [3417, 3428, "PERSON"], [3801, 3818, "PERSON"], [4001, 4013, "Marek Opioła"], [4197, 4203, "Marek Opioła"], [4476, 4491, "Marek Biernacki"], [4619, 4631, "Marek Biernacki"]]}]
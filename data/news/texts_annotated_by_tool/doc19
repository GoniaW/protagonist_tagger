[{"content": "\"Człowiek, który chciał wstrząsnąć Wiejską\" – to krótki opis w sekcji informacji na jednej ze stron, założonej krótko po południu. Nad nim zdjęcie bomby. Niżej – memy, na przykład ten ze \"wspólnikiem Brunona, który wciąż jest na wolności\". Czyli gołębiem z laskami dynamitu przytroczonymi do pleców. Fanów jednak niewielu, bo ok. godz. 16 zaledwie kilku. Kilka razy więcej zwolenników ma inny, trochę młodszy fan page - bardzo podobne motto. \"Pierwszy WIELKI POLAK – który chciał wstrząsnąć Wiejską\". Zdjęcie w tle – budynek Sejmu. Profilowe – grafika z napisem \"Dla mnie bomba\". A niżej, oprócz kpiących memów, sondy. Jak na przykład ta: \"Czy nasi politycy będą teraz wstrząśnięci czy zmieszani?\". Następny fan page – tu w sekcji informacji dwa słowa: \"Bohater narodowy\". Wyżej – przekreślona fotografia Tuska. Popieracie pana Brunona?\" – pyta administrator w jednym z postów. Pojawiają się głosy oburzenia, ale są też komentarze w stylu \"a miało być tak pięknie czy \"niech żyje\". Jest już także strona \"Brunon K. na prezydenta\". \"Mąż stanu i patriota. Człowiek, który chciał ratować upadającą ojczyznę i ukarać jej zdrajców. Poddany niesprawiedliwym represjom i szykanom medialnym. Domagamy się wyniesienia Brunona K. na najwyższe stanowisko państwowe\" - czytamy w opisie. Zdjęcie Brunona K. na tle wybuchu bomby atomowe opublikowała kolejna strona. Ten sam motyw pojawia się także w albumie \"takie tam\". Najwyraźniej jednak administrator stracił rozmach, bo niecałą godzinę od założenia strony usunął fotografię wykładowcy UR, a nazwę zmienił na \"Bruno uno\".", "entities": [[200, 207, "PERSON"], [805, 810, "Donald Tusk"], [828, 835, "PERSON"], [1005, 1014, "PERSON"], [1209, 1219, "PERSON"], [1283, 1293, "PERSON"]]}]
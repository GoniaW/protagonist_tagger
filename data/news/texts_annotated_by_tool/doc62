[{"content": "Urodzony w 1953 roku Albrecht Lempp był jednym z najwybitniejszych tłumaczy literatury polskiej na język niemiecki. - To dzięki niemu pod koniec lat dziewięćdziesiątych zaistniało w Niemczech nowe pokolenie polskich pisarzy, jak Andrzej Stasiuk czy Olga Tokarczuk. Człowiek o szerokich horyzontach, przyjaciel wielu polskich pisarzy, potrafiący zarażać innych entuzjazmem do swoich pomysłów i skutecznie je realizować - wspominał Grzegorz Gauden. Z wykształcenia językoznawca, w latach 1987-1994 Albrecht Lempp pracował w Deutsches Polen-Institut w Darmstadt, niemieckiej instytucji powołanej do życia przez Karla Dedeciusa dla upowszechniania polskiej kultury w Niemczech. W 1994 r. został przewodniczącym Sekretariatu Wykonawczego ds. odbudowy Willi Decjusza w Krakowie, którą przywrócił do dawnej świetności. W 2000 roku na zlecenie Ministerstwa Kultury i Dziedzictwa Narodowego – jako szef Zespołu Literackiego \"polska2000\" – przygotował program literacki polskiej prezentacji na Targi Książki we Frankfurcie, podczas których Polska była gościem honorowym. Albrecht Lempp był utalentowanym tłumaczem polskiej literatury na język niemiecki, przekładał powieści Jerzego Pilcha, Stanisława Lema, Janusza Głowackiego, Anny Boleckiej, Andrzeja Barta. Za swoją działalność translatorską został uhonorowany Nagrodą Transatlantyk w 2007 roku. W latach 2001-2003 Albrecht Lempp był szefem krakowskiego oddziału Instytutu Adama Mickiewicza, a od 2003 r. dyrektorem zarządzającym Fundacji Współpracy Polsko-Niemieckiej w Warszawie. (JM)", "entities": [[21, 35, "PERSON"], [229, 244, "PERSON"], [249, 263, "Olga Tokarczuk"], [430, 445, "PERSON"], [522, 537, "PERSON"], [608, 623, "PERSON"], [1164, 1178, "PERSON"], [1180, 1195, "Stanisław Kalemba"], [1197, 1216, "PERSON"], [1218, 1232, "PERSON"], [1234, 1248, "PERSON"]]}]
[{"content": "Ich bezpośrednią przyczyną będzie sobotnia porażka Waldemara Pawlaka w wyborach na szefa Polskiego Stronnictwa Ludowego - na kongresie w Pruszkowie pokonał go różnicą 17 głosów Janusz Piechociński. Pawlak zapowiedział odejście z rządu po ogłoszeniu decyzji kongresu. Swoją decyzję tłumaczy w rozmowie z \"Gazetą Wyborczą\". - Koncepcja, że szef partii nie wchodzi do rządu, była może dobrym chwytem, żeby zamieszać na chwilę w głowach działaczy na kongresie, ale realnie to zły pomysł – podkreśla. Dlatego były szef ludowców podtrzymuje zapowiedź, że w poniedziałek zrezygnuje z funkcji wicepremiera i ministra gospodarki. - Jeżeli większość kandydatów na zjazd uznała, że Janusz Piechociński będzie lepszym robotnikiem, to niech się bierze do roboty – mówi \"Gazecie\" Pawlak. Jaka przyszłość czeka rząd Donalda Tuska? Scenariuszy jest kilka. Pewne jest, że Waldemar Pawlak poda się dziś dymisji i jeśli premier ją przyjmie, w rządzie może dojść do kilku zmian. Zdaniem działaczy PO premier nie będzie namawiał Pawlaka do pozostania w rządzie, a jego gabinet mogą zasilić Janusz Piechociński albo Stanisław Żelichowski. To, w których resortach dojdzie do zmian, zależy głównie od tego, który z nich wejdzie do rządu. Piechociński uchodzi za eksperta od transportu i, jak podają media, jego ambicje zapewne sięgają resortu transportu, którym kieruje obecnie Sławomir Nowak. Żelichowski w przeszłości kilkakrotnie był ministrem środowiska i w przypadku wejścia do rządu, zapewne objąłby ten resort. Co wówczas stałoby się z obecnym ministrem środowiska Marcinem Korolcem? Zapewne przeniósłby się do ministerstwa gospodarki, w którym pracował w przeszłości. Sam Piechociński już w sobotę zapowiedział, że będzie namawiał Pawlaka, by zmienił swoje zdanie i pozostał w rządzie. Politycy mieli spotkać się na niedzielnym obiedzie, ale, jak ujawnił Pawlak, do zaproszenia doszło tylko w mediach. (Onet/\"GW\",GK)", "entities": [[51, 68, "Waldemar Pawlak"], [177, 196, "PERSON"], [198, 204, "Waldemar Pawlak"], [671, 690, "PERSON"], [766, 772, "Waldemar Pawlak"], [801, 814, "Donald Tusk"], [855, 870, "Waldemar Pawlak"], [1008, 1015, "Waldemar Pawlak"], [1069, 1088, "PERSON"], [1094, 1115, "Stanisław Żelichowski"], [1214, 1226, "PERSON"], [1354, 1368, "Sławomir Nowak"], [1370, 1381, "Stanisław Żelichowski"], [1548, 1565, "Marcin Korolec"], [1656, 1668, "PERSON"], [1715, 1722, "Waldemar Pawlak"], [1839, 1845, "Waldemar Pawlak"]]}]
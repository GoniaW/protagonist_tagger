[{"content": "Gazeta opisuje mechanizm działania HFA (high functioning alcoholic - alkoholiczki cieszącej się dużym prestiżem społecznym - red.). Kobiety te upijają się wieczorami i, mimo kaca, każdego ranka idą do pracy, gdzie starają się ukryć swój stan. Nie rozmawiają o tym, rzadko szukają pomocy i trudniej im jest podjąć leczenie, niż stereotypowemu alkoholikowi. - Kiedy wyznałam głośno, że jestem uzależniona, zostałam wykluczona ze środowiska - mówi modelka Ilona Felicjańska. - Śmietanka towarzyska chce się bawić i nie potrzebuje kogoś, kto będzie przeszkadzać, nazywając rzeczy po imieniu - wyjaśnia. Jedna z bohaterek tekstu, 46-letnia właścicielka agencji eventowej, na przyjęciu z klientem z Niemiec upadła na kolana i raczkując udawała lwa. Uratowali ją pracownicy - by nie dać szefowej się skompromitować, raczkowali razem z nią, udając zwierzęta, a gościom wyjaśnili, że to gra intergacyjna. Według \"Wprost\", kobiety mają dziś większy wybór alkoholi, niż kiedykolwiek wcześniej. Oprócz wódki, która może im nie smakować, piją szampany, wina, kolorowe drinki. W 2000 roku wino białe i czerwone piło 2 proc. kobiet, dziś - 13 proc. Więcej w najnowszym wydaniu \"Wprost\". (\"Wprost\"/kdp)", "entities": [[453, 470, "PERSON"]]}]
[{"content": "W niedzielę wieczorem Piechociński rozmawiał z przewodniczącym Rady Naczelnej PSL Jarosławem Kalinowskim. - Uzgodniliśmy, że zapewne (posiedzenie) Rady Naczelnej będzie w niedzielę w przyszłym tygodniu, wtedy zostanie wyłoniony Naczelny Komitet Wykonawczy, a jutro będziemy spotykać się w koalicyjnym gronie. (…) Jutro będziemy na najwyższym szczeblu szukać ze sobą kontaktów - powiedział Piechociński. Na pytanie, czy będzie chciał się w poniedziałek spotkać z premierem Donaldem Tuskiem, prezes PSL odparł: \"Chciałbym się spotkać, to normalne, co najmniej szybko z przedstawicielami koalicjanta. Mam nadzieję także na szybkie spotkanie z panem prezydentem, a później na serię spotkań z partnerami politycznymi z parlamentu\". Dopytywany, czy znane są już szczegóły tych spotkań, odparł, że wynik sobotniego kongresu partii był wyjątkowym zaskoczeniem i \"każdy musi poukładać sobie i przemyśleć te rozmowy\".", "entities": [[22, 34, "PERSON"], [82, 104, "PERSON"], [389, 401, "PERSON"], [472, 488, "Donald Tusk"]]}]
Decyzje na temat ewentualnego wejścia do rządu nie zapadną jednak szybko. Według informacji "Rz" Piechociński podejmie decyzję dopiero za dwa tygodnie - po posiedzeniu Rady Naczelnej Stronnictwa. Już teraz jednak wiadomo, że jeżeli wejdzie do rządu, to raczej nie - jak sugerowano wczoraj - na wicepremiera bez teki. - Powinien objąć kierowanie konkretnym ministerstwem - stwierdził w rozmowie z dziennikiem jeden z prominentnych działaczy PSL. W grę wchodzi resort gospodarki lub transportu. To nie jedyne prawdopodobne zmiany. Z informacji "Rzeczpospolitej" wynika, że z rządu odejdzie Ewa Kierzkowska, która - jak stwierdził rozmówca gazety z PSL - "zbyt demonstracyjnie okazywała niechęć nowemu prezesowi". <Entity name="Waldemar Pawlak" type="person" category="politycy">Waldemar Pawlak</Entity> obrażony Dotychczasowy szef PSL odrzucił ponowioną przez Piechocińskiego propozycję w rządzie. Co więcej, obaj panowie rozmawiali ze sobą za pośrednictwem mediów. Niechęć <Entity name="Waldemar Pawlak" type="person" category="politycy">Pawlaka</Entity> do swojego następcy jest więc widoczna na każdym kroku. - Widać, że <Entity name="Waldemar Pawlak" type="person" category="politycy">Pawlak</Entity> nie umie sobie z tą przegraną poradzić, górę biorą u niego emocje. Mógł się zachować godniej, z większą klasą, jakiej oczekuje się od polityka z takim doświadczeniem jak on - skomentował dr Bartłomiej Biskup, politolog z Uniwersytetu Warszawskiego. <Entity name="Donald Tusk" type="person" category="politycy">Tusk</Entity> spotka się dziś z Piechocińskim?  Najprawdopodobniej dziś, przed posiedzeniem rządu, premier <Entity name="Donald Tusk" type="person" category="politycy">Donald Tusk</Entity> spotka się z nowym szefem PSL Januszem Piechocińskim – poinformowały źródła PAP w Platformie Obywatelskiej już po posiedzeniu zarządu krajowego partii. Z kolei jutro środę ma dojść do rozmowy ścisłych kierownictw PO i PSL – to spotkanie może jednak zostać przełożone na inny termin w związku ze szczytem UE, na który w czwartek udaje się premier. Politycy PO zapewniają, że nie będą poganiać koalicjanta, aby ten możliwie szybko wskazał nowego kandydata na ministra gospodarki, po tym gdy z rządu odszedł <Entity name="Waldemar Pawlak" type="person" category="politycy">Waldemar Pawlak</Entity>, który przegrał z Piechocińskim wybory na szefa PSL. - Przejrzeliśmy nawet statut PSL - skoro jest tak, że najpierw muszą się ukonstytuować naczelne gremia partii, to my poczekamy – powiedział PAP ważny polityk PO. Piechociński - który w poniedziałek rozmawiał telefonicznie z premierem - oświadczył, pytany o obsadę resortu gospodarki po odejściu <Entity name="Waldemar Pawlak" type="person" category="politycy">Pawlaka</Entity>, że wysunięcie kandydata do rządu należy do kompetencji Naczelnego Komitetu Wykonawczego PSL, który wybrany ma zostać na posiedzeniu Rady Naczelnej Stronnictwa 1 grudnia. Rozmówcy poinformowali też, że dopóki PSL nie wskaże następcy <Entity name="Waldemar Pawlak" type="person" category="politycy">Pawlaka</Entity> w rządzie, resortem pokieruje najprawdopodobniej któryś z wiceministrów. - <Entity name="Waldemar Pawlak" type="person" category="politycy">Pawlak</Entity> przekazał obowiązki <Entity name="Mieczysław Kasprzak" type="person" category="politycy">Mieczysławowi Kasprzakowi</Entity>, ale nie jest wykluczone, że premier wskaże <Entity name="Tomasz Tomczykiewicz" type="person" category="politycy">Tomasza Tomczykiewicza</Entity>. W końcu to PSL wycofuje się na razie z rozmów personalnych – argumentował jeden z szefów regionów PO. <Entity name="Mieczysław Kasprzak" type="person" category="politycy">Kasprzak</Entity> reprezentuje w resorcie gospodarki PSL, a <Entity name="Tomasz Tomczykiewicz" type="person" category="politycy">Tomczykiewicz</Entity> – PO. Rozmówcy PAP poinformowali też, że <Entity name="Waldemar Pawlak" type="person" category="politycy">Pawlak</Entity> już po przegranej z Piechocińskim na kongresie miał mówić, że rozważa wycofanie się na dłuższy czas z polityki. - Na zarządzie rozmawialiśmy o całej drodze jaką <Entity name="Waldemar Pawlak" type="person" category="politycy">Pawlak</Entity> przeszedł począwszy od lat 90-tych, już kilka razy powracał z niebytu, a teraz stracił stanowisko szefa partii. Miałby dokąd odejść na dłużej, a trudno się też dziwić, że nastąpiło "zmęczenie materiału" - ocenił polityk z władz PO. ("Rzeczpospolita"/PAP, RZ/TR)
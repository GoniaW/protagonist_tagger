"To wielkie wydarzenie" - Uznałem, że wielkim wydarzeniem jest to, iż polski prezydent po raz pierwszy honoruje <Entity name="Roman Dmowski" type="person" category="politycy">Romana Dmowskiego</Entity>, składając kwiaty pod jego pomnikiem. Nikt ze sprawujących dotąd ten urząd nie okazywał mu takiego szacunku - mówi prof. Maciej Giertych, znany działacz ruchu narodowego, były kandydat Ligi Polskich Rodzin na prezydenta RP, ojciec Romana Giertycha. - Każdy polityk ma rożne etapy swojej działalności. W sposób oczywisty szanujemy <Entity name="Roman Dmowski" type="person" category="politycy">Dmowskiego</Entity> za jego działalność w czasie I wojny światowej i doprowadzenie do tego, że Polska znalazła się w gronie jej zwycięzców. Dzięki temu mogła współdyktować warunki Niemcom - tłumaczy Giertych. - <Entity name="Roman Dmowski" type="person" category="politycy">Dmowski</Entity> kojarzy się pozytywnie w kręgach prawicowych, a nastroje prawicowe w naszym kraju rosną - podkreśla. Zdaniem Giertycha, "prezydent Komorowski jest przede wszystkim głową państwa i uznał za sensowne, aby złożyć hołd Dmowskiemu". - To, mimo różnic, sprawiło, że postanowiliśmy go w tym akcie wesprzeć - wyjaśnia. "Brakuje im pomysłu politycznego" Sceptycznie wypowiada się natomiast o tworzącym się Ruchu Narodowym, którego inicjatorami są Młodzież Wszechpolska i Obóz Narodowo-Radykalny. - Wydaje mi się, że tam brakuje pomysłu politycznego. Są zdolni zorganizować marsz, ale gorzej z myślą, która miałaby przewodzić takiemu ruchowi – podkreśla. - Ubolewam, że wszechpolacy idą ramię w ramię z ONR - zaznacza. Polityk obozu narodowego uważa, że "gest prezydenta Komorowskiego sprawia, że ruch narodowy wraca do pozycji centrowych". - Nobilituje stabilną, centrową pozycję ruchu narodowego, nadając mu godne miejsce w panteonie polskich ruchów politycznych. Natomiast polityka spychania go do ekstremy, faszyzmu i antysemityzmu to niesprawiedliwa robota mediów - ocenia w rozmowie z "Super Expressem". <Entity name="Adam Michnik" type="person" category="dziennikarze">Michnik</Entity> o obchodach 11 listopada Prezydenta chwali również <Entity name="Adam Michnik" type="person" category="dziennikarze">Adam Michnik</Entity>. Jego zdaniem, Komorowski "udowadnia konsekwentnie, że jest prezydentem wszystkich Polaków, że szanuje wszystkie polskie drogi do niepodległości". "Także ostatnie obchody 11 Listopada były demonstracją scalenia różnych doświadczeń polskich dróg: <Entity name="Józef Piłsudski" type="person" category="politycy">Piłsudski</Entity>, <Entity name="Roman Dmowski" type="person" category="politycy">Dmowski</Entity>, Paderewski i <Entity name="Wincenty Witos" type="person" category="politycy">Witos</Entity>, także kard. <Entity name="Stefan Wyszyński" type="person" category="duchowni">Stefan Wyszyński</Entity>. Należałoby dorzucić tu jeszcze Daszyńskiego, Rataja, W. Sikorskiego i Pużaka. No i oczywiście Karola Wojtyłę. Może jeszcze Giedroyc i Nowak-Jeziorański, Leszek Kołakowski, Czesław Miłosz, <Entity name="Jacek Kuroń" type="person" category="politycy">Jacek Kuroń</Entity>, <Entity name="Jan Józef Lipski" type="person" category="politycy">Jan Józef Lipski</Entity>" - pisze w "Gazecie Wyborczej". <Entity name="Adam Michnik" type="person" category="dziennikarze">Michnik</Entity> sam określa się mianem "długoletniego przeciwnika endecji", lecz na łamach swojej gazety składa "pokłon" jej niektórym działaczom. "Endecja była ruchem na rzecz trwałości państwa" "Ale nie wolno zapominać, że narodowa demokracja - Grabskiego, Głąbińskiego, Rybarskiego, Trąmpczyńskiego czy Zamoyskiego - była formacją odpowiedzialności za państwo. Dlatego spadkobiercami tej tradycji nie są ci, którzy dziś chcą polską demokrację zdestruować, lecz ci, którzy byli wśród demonstrantów skupionych wokół prezydenta Komorowskiego" - pisze. <Entity name="Adam Michnik" type="person" category="dziennikarze">Michnik</Entity> wskazuje, że istoty polityki endeckiej nie reprezentują Młodzież Wszechpolska i Obóz Narodowo-Radykalny. "Endecja była ruchem na rzecz bezpieczeństwa i trwałości państwa, choć to państwo i jego dobro postrzegała inaczej niż moi mistrzowie" - pisze i dodaje: "Nigdy nie byłem zwolennikiem endecji; jednak od wielu lat było dla mnie oczywiste, że - prócz stron ciemnych - miał ten obóz również strony jasne. Dlatego ubolewałem - i ubolewam - że spadkobiercy tradycji endeckiej nie zdobyli się na rzetelny rozrachunek z mrocznymi aspektami swego dziedzictwa". (Super Express/Gazeta Wyborcza, TSz)
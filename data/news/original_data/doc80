Waldemar <Entity name="Waldemar Pawlak" type="person" category="politycy">Pawlak</Entity>, który swoją dymisję zapowiedział w sobotę, tuż po przegranej w wyborach na szefa PSL, wezwał Janusza Piechocińskiego, by "niezwłocznie podjął rozmowy z panem premierem". - Jest wiele ważnych spraw, które trzeba podejmować. To wymaga sprawnego i odpowiedzialnego działania. Po rozstrzygnięciach, które miały miejsce na kongresie, jestem przekonany, że ta decyzja jest konieczna. Ta decyzja była szybka, ale podjęta w poczuciu odpowiedzialności za państwo i PSL - dodał. Jak wyznał, formalnie swoją dymisję złoży dopiero po południu, kiedy premier <Entity name="Donald Tusk" type="person" category="politycy">Tusk</Entity> będzie w Warszawie. - Myślę, że nie będzie ani problemów ani przeciągania sprawy. Nie sądzę, żeby premier w tej sprawie prowadził zwłokę. Ta decyzja zapadnie, jak sądzę, dzisiaj - ocenił. Kilkanaście minut później konferencję prasową zwołał nowy szef PSL Janusz Piechociński. W rozmowie z dziennikarzami podkreślał, że oczekuje, że premier <Entity name="Donald Tusk" type="person" category="politycy">Donald Tusk</Entity> nie przyjmie dymisji <Entity name="Waldemar Pawlak" type="person" category="politycy">Pawlaka</Entity>. - Będę budował autorytet <Entity name="Waldemar Pawlak" type="person" category="politycy">Waldemara Pawlaka</Entity> jako państwowca - powiedział. Kulisy zmian w kierownictwie PSL <Entity name="Waldemar Pawlak" type="person" category="politycy">Pawlak</Entity> zdradził już wcześniej w rozmowie z "GW". - Koncepcja, że szef partii nie wchodzi do rządu, była może dobrym chwytem, żeby zamieszać na chwilę w głowach działaczy na kongresie, ale realnie to zły pomysł – podkreślał <Entity name="Waldemar Pawlak" type="person" category="politycy">Pawlak</Entity> w rozmowie z "Gazetą Wyborczą".
Z kolei w środę ma dojść do rozmowy ścisłych kierownictw PO i PSL – to spotkanie może jednak zostać przełożone na inny termin w związku ze szczytem UE, na który w czwartek udaje się premier. Janusz Piechociński prowadzi blog w Onecie - przeczytaj najnowszy wpis  Politycy PO zapewniają, że nie będą poganiać koalicjanta, aby ten możliwie szybko wskazał nowego kandydata na ministra gospodarki, po tym gdy z rządu odszedł <Entity name="Waldemar Pawlak" type="person" category="politycy">Waldemar Pawlak</Entity>, który przegrał z Piechocińskim wybory na szefa PSL. „Przejrzeliśmy nawet statut PSL - skoro jest tak, że najpierw muszą się ukonstytuować naczelne gremia partii, to my poczekamy” – powiedział PAP ważny polityk PO. Piechociński - który w poniedziałek rozmawiał telefonicznie z premierem - oświadczył, pytany o obsadę resortu gospodarki po odejściu <Entity name="Waldemar Pawlak" type="person" category="politycy">Pawlaka</Entity>, że wysunięcie kandydata do rządu należy do kompetencji Naczelnego Komitetu Wykonawczego PSL, który wybrany ma zostać na posiedzeniu Rady Naczelnej Stronnictwa 1 grudnia. Rozmówcy PAP poinformowali też, że dopóki PSL nie wskaże następcy <Entity name="Waldemar Pawlak" type="person" category="politycy">Pawlaka</Entity> w rządzie, resortem pokieruje najprawdopodobniej któryś z wiceministrów. „<Entity name="Waldemar Pawlak" type="person" category="politycy">Pawlak</Entity> przekazał obowiązki <Entity name="Mieczysław Kasprzak" type="person" category="politycy">Mieczysławowi Kasprzakowi</Entity>, ale nie jest wykluczone, że premier wskaże <Entity name="Tomasz Tomczykiewicz" type="person" category="politycy">Tomasza Tomczykiewicza</Entity>. W końcu to PSL wycofuje się na razie z rozmów personalnych” – argumentował jeden z szefów regionów PO. <Entity name="Mieczysław Kasprzak" type="person" category="politycy">Kasprzak</Entity> reprezentuje w resorcie gospodarki PSL, a <Entity name="Tomasz Tomczykiewicz" type="person" category="politycy">Tomczykiewicz</Entity> – PO. Rozmówcy PAP poinformowali też, że <Entity name="Waldemar Pawlak" type="person" category="politycy">Pawlak</Entity> już po przegranej z Piechocińskim na kongresie miał mówić, że rozważa wycofanie się na dłuższy czas z polityki. "Na zarządzie rozmawialiśmy o całej drodze jaką <Entity name="Waldemar Pawlak" type="person" category="politycy">Pawlak</Entity> przeszedł począwszy od lat 90-tych, już kilka razy powracał z niebytu, a teraz stracił stanowisko szefa partii. Miałby dokąd odejść na dłużej, a trudno się też dziwić, że nastąpiło +zmęczenie materiału+" - ocenił polityk z władz PO. Zarząd PO zebrał się w poniedziałek wieczorem w związku ze zmianą na stanowisku prezesa PSL. Po przegranej na kongresie <Entity name="Waldemar Pawlak" type="person" category="politycy">Pawlak</Entity> złożył dymisję na ręce premiera, który tę rezygnację zaakceptował. Rzecznik rządu <Entity name="Paweł Graś" type="person" category="politycy">Paweł Graś</Entity> po poniedziałkowym spotkaniu poinformował jedynie, że dotyczyło ono „aktualnej sytuacji politycznej". Zarząd krajowy PO rozmawiał też o nadchodzącym szczycie unijnym, na którym europejscy przywódcy mają negocjować nowy wieloletni budżet UE. „Premier poinformował nas o bieżącym stanie rozmów. Sytuacja jest bardzo trudna, wszystko wskazuje na to, że nie uda się osiągnąć porozumienia, a negocjacje będą trwały również w grudniu” – powiedział PAP polityk z kierownictwa partii.
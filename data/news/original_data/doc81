- Gratulujemy zwycięzcy. Mamy nadzieję, że zasady, sposób funkcjonowania koalicji się nie zmieni, że z nowym kierownictwem będzie się współpracowało równie dobrze jak ze starym - zadeklarował Graś, odnosząc się do wyboru Janusza Piechocińskiego na nowego szefa PSL. Pytany, czy Piechociński zastąpi <Entity name="Waldemar Pawlak" type="person" category="politycy">Pawlaka</Entity> na stanowisku wicepremiera, Graś odparł: "Będziemy czekali na decyzję PSL w tej sprawie, nigdy nie narzucaliśmy PSL kandydatów na ministrów i wicepremiera". - Na pewno dojdzie do rozmowy pana premiera z wicepremierem <Entity name="Waldemar Pawlak" type="person" category="politycy">Pawlakiem</Entity>, na pewno dojdzie w tym tygodniu do spotkań koalicyjnych. W trakcie tych rozmów zostaną pewnie wypracowane zasady funkcjonowania koalicji na następne lata, omówimy również warunki personalne - mówił. Graś powiedział też, że historia pokazuje, iż nie sprawdza się układ, w którym lider partii koalicyjnej nie jest jednocześnie członkiem rządu. - Taki układ rodzi problemy, rodzi pokusy - nie tylko tego mitycznego sterowania z drugiego siedzenia, ale budowania opozycji partyjnej wobec tego, co się dzieje w rządzie - argumentował rzecznik rządu. Pytany o ewentualne renegocjowanie umowy koalicyjnej, Graś ocenił, że umowa koalicyjna "świetnie działa". Zadeklarował ponadto, że przez 5 lat funkcjonowania koalicji PO-PSL prywatnie bardzo polubił <Entity name="Waldemar Pawlak" type="person" category="politycy">Pawlaka</Entity>. - Odkryłem, że pod tą maską cyborga jest bardzo ciepłym i sympatycznym człowiekiem. Bardzo dobrze przez te lata nam się współpracowało - zarówno, jeśli chodzi o rząd, jak i na szczeblu partyjnym. Natomiast decyzje będą oczywiście należały do naszego koalicyjnego partnera - powiedział polityk PO. Przyznał też, że premier <Entity name="Donald Tusk" type="person" category="politycy">Donald Tusk</Entity> był zaskoczony przegraną <Entity name="Waldemar Pawlak" type="person" category="politycy">Pawlaka</Entity> w wyborach w PSL. - Tak jak my wszyscy. Ale taka jest demokracja, tak wybrał nasz partner, będziemy z tym żyć - powiedział rzecznik rządu. Na sobotnim kongresie Piechociński pokonał dotychczasowego szefa ludowców <Entity name="Waldemar Pawlak" type="person" category="politycy">Waldemara Pawlaka</Entity> - uznawanego przed zjazdem za faworyta w tym starciu - stosunkiem głosów 547 do 530. Po ogłoszeniu decyzji kongresu <Entity name="Waldemar Pawlak" type="person" category="politycy">Pawlak</Entity> zapowiedział odejście z rządu. Piechociński apeluje do niego, by tego nie robił. Sam nie chce wchodzić w skład Rady Ministrów. (RZ)
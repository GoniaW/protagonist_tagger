Kosiński napisał również na twitterze, że nowo wybrany prezes PSL dzisiaj spotka się z przewodniczącym Rady Naczelnej PSL Jarosławem Kalinowskim. Wybory w PSL komentują też politycy. Poseł PSL <Entity name="Stanisław Żelichowski" type="person" category="politycy">Stanisław Żelichowski</Entity> ocenił, że teraz Piechociński nie ma wyboru i musi wejść do rządu. - Mieliśmy w Polsce sytuację, kiedy (Marian) Krzaklewski kierował rządem z drugiego szeregu i to się skończyło niezbyt dobrze. Jeżeli koalicja ma trwać, a koalicja została zawarta nie między <Entity name="Waldemar Pawlak" type="person" category="politycy">Pawlakiem</Entity> a <Entity name="Donald Tusk" type="person" category="politycy">Tuskiem</Entity>, tylko między PO a PSL, to powinien wejść do rządu - powiedział. <Entity name="Stanisław Żelichowski" type="person" category="politycy">Żelichowski</Entity> zaznaczył, że <Entity name="Waldemar Pawlak" type="person" category="politycy">Pawlak</Entity> jutro złoży dymisję, więc nie będzie ministrem gospodarki. - W moim przekonaniu ma wszelkie kwalifikacje ku temu, żeby być ministrem gospodarki, również Janusz Piechociński. Będziemy o tym rozmawiać z premierem, bo premier ma tu jakąś wizję - powiedział. Jak dodał, pozostali ministrowie z PSL będą "oceniani cyklicznie, tak jak są". - Nie widzę powodu do dymisji ministra pracy, ani ministra rolnictwa. Będą oceniani systematycznie. Jeżeli któryś nie będzie wykonywał obowiązków, jakie na jego nałożono, to będzie zmieniony - powiedział. Wiceprzewodniczący Parlamentu Europejskiego Jacek Protasiewicz (PO) ocenił z kolei, że w najbliższych dniach PSL musi wypracować jednolite stanowisko wobec ewentualnych zmian rządowych. - To będzie wspólne stanowisko PSL, które będzie przedmiotem rozmowy z premierem <Entity name="Donald Tusk" type="person" category="politycy">Tuskiem</Entity> - powiedział. Zdaniem Protasiewicza możliwe jest, że <Entity name="Waldemar Pawlak" type="person" category="politycy">Pawlak</Entity> zostanie w rządzie, a Piechociński poza nim. - Taka koncepcja jest możliwa, bo PSL ma wielu wykwalifikowanych polityków, którzy mogliby objąć funkcje ministerialne, natomiast dużo lepiej, jeśli lider jest członkiem rządu, bo wtedy nie ma ryzyka napięć pomiędzy zapleczem parlamentarnym a ministrami. Ale decyzja w pierwszej kolejności należy do PSL - podkreślił. Europoseł ocenił też, że dwaj pozostali ministrowie z ramienia PSL - minister pracy <Entity name="Władysław Kosiniak-Kamysz" type="person" category="lekarze">Władysław Kosiniak-Kamysz</Entity> oraz minister rolnictwa <Entity name="Stanisław Kalemba" type="person" category="politycy">Stanisław Kalemba</Entity> - "dobrze wywiązują się ze swoich obowiązków". W jego ocenie ewentualna zmiana na tych stanowiskach musiałaby wystąpić na wniosek kolegialnych władz PSL. - Musiałaby też wiązać się z dobrą, alternatywną propozycją personalną, bowiem premier <Entity name="Donald Tusk" type="person" category="politycy">Tusk</Entity> jest otwarty na propozycje personalne koalicjanta, ale wiadomo, że dobiera współpracowników również pod kątem merytorycznym. Obaj ministrowie są dobrymi ministrami, więc to zależy od ewentualnych propozycji i wewnętrznych ustaleń PSL - dodał. Pytany o to, czy premier przyjmie zapowiedzianą przez <Entity name="Waldemar Pawlak" type="person" category="politycy">Pawlaka</Entity> dymisję ze stanowisk wicepremiera i ministra gospodarki, Protasiewicz powiedział, że "jeśli decyzja (<Entity name="Waldemar Pawlak" type="person" category="politycy">Pawlaka</Entity>) będzie nienaruszalna, to oczywiście nie sposób na siłę trzymać w rządzie osobę, która jest zdecydowana z rządu odejść". Dodał, że alternatywą dla koalicji PO-PSL byłaby wyłącznie koalicja Platformy z co najmniej dwoma innymi ugrupowaniami lewicowymi. - Nie jest łatwo i nie ma sensu dokonywać radykalnych zmian, bo one będą tylko destabilizowały sytuację w parlamencie i w kraju, a nikt tego w czasach kryzysu sobie nie życzy, zwłaszcza, że wyniki tej koalicji, mimo trudnych okoliczności kryzysowych, są naprawdę przyzwoite i są dobrze oceniane przez Polaków - powiedział. (TSz)
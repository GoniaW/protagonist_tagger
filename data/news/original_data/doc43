W porównaniu z październikiem poparcie dla PO wzrosło o 6 punktów proc. i tym samym główna partia rządząca zanotowała najlepszy wynik od sierpnia. Z kolei poparcie dla PiS spadło w ciągu ostatniego miesiąca o 6 punktów proc. Wyniki pozostałych ugrupowań w porównaniu z październikiem niewiele się zmieniły. Notowania SLD poprawiły się o 1 punkt proc., a PSL - wzrosły o 2 punkty proc. Po raz trzeci z rzędu poniżej progu wyborczego znalazł się natomiast <Entity name="Janusz Palikot" type="person" category="politycy">Ruch Palikota</Entity> (4 proc. - bez zmian w porównaniu do sondażu z października). Do parlamentu nie weszliby także m.in. przedstawiciele Solidarnej Polski (3 proc. - bez zmian w stosunku do poprzedniego sondażu). W listopadzie na Nową Prawicę <Entity name="Janusz Korwin-Mikke" type="person" category="politycy">Janusza Korwin-Mikkego</Entity> chciało głosować 2 proc. badanych (wzrost o 1 punkt), Polska Jest Najważniejsza - 1 proc. (wzrost o 1 punkt proc.) oraz Prawica Rzeczypospolitej - 1 proc. głosów (spadek o 1 punkt proc.). Zwolenników nie znalazła Polska Partia Pracy. 21 proc. badanych, którzy chcieliby wziąć udział w wyborach, nie wiedziało na kogo by głosowali. W porównaniu z październikiem liczba niezdecydowanych wyborców zmalała o 3 punkty proc. Jak wynika z sondażu CBOS, gdyby wybory parlamentarne odbywały się w listopadzie udział w nich wzięłoby 59 proc. ankietowanych. Na pewno nie zamierza uczestniczyć w wyborach 24 proc., a 17 proc. jeszcze nie zdecydowało. Dokładnie takie same wyniki w odpowiedzi na podobne pytanie CBOS uzyskał w październiku.
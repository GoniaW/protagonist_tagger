Ich bezpośrednią przyczyną będzie sobotnia porażka <Entity name="Waldemar Pawlak" type="person" category="politycy">Waldemara Pawlaka</Entity> w wyborach na szefa Polskiego Stronnictwa Ludowego - na kongresie w Pruszkowie pokonał go różnicą 17 głosów Janusz Piechociński. <Entity name="Waldemar Pawlak" type="person" category="politycy">Pawlak</Entity> zapowiedział odejście z rządu po ogłoszeniu decyzji kongresu. Swoją decyzję tłumaczy w rozmowie z "Gazetą Wyborczą". - Koncepcja, że szef partii nie wchodzi do rządu, była może dobrym chwytem, żeby zamieszać na chwilę w głowach działaczy na kongresie, ale realnie to zły pomysł – podkreśla. Dlatego były szef ludowców podtrzymuje zapowiedź, że w poniedziałek zrezygnuje z funkcji wicepremiera i ministra gospodarki. - Jeżeli większość kandydatów na zjazd uznała, że Janusz Piechociński będzie lepszym robotnikiem, to niech się bierze do roboty – mówi "Gazecie" <Entity name="Waldemar Pawlak" type="person" category="politycy">Pawlak</Entity>. Jaka przyszłość czeka rząd <Entity name="Donald Tusk" type="person" category="politycy">Donalda Tuska</Entity>? Scenariuszy jest kilka. Pewne jest, że <Entity name="Waldemar Pawlak" type="person" category="politycy">Waldemar Pawlak</Entity> poda się dziś dymisji i jeśli premier ją przyjmie, w rządzie może dojść do kilku zmian. Zdaniem działaczy PO premier nie będzie namawiał <Entity name="Waldemar Pawlak" type="person" category="politycy">Pawlaka</Entity> do pozostania w rządzie, a jego gabinet mogą zasilić Janusz Piechociński albo <Entity name="Stanisław Żelichowski" type="person" category="politycy">Stanisław Żelichowski</Entity>. To, w których resortach dojdzie do zmian, zależy głównie od tego, który z nich wejdzie do rządu. Piechociński uchodzi za eksperta od transportu i, jak podają media, jego ambicje zapewne sięgają resortu transportu, którym kieruje obecnie <Entity name="Sławomir Nowak" type="person" category="politycy">Sławomir Nowak</Entity>. <Entity name="Stanisław Żelichowski" type="person" category="politycy">Żelichowski</Entity> w przeszłości kilkakrotnie był ministrem środowiska i w przypadku wejścia do rządu, zapewne objąłby ten resort. Co wówczas stałoby się z obecnym ministrem środowiska <Entity name="Marcin Korolec" type="person" category="prawnicy">Marcinem Korolcem</Entity>? Zapewne przeniósłby się do ministerstwa gospodarki, w którym pracował w przeszłości. Sam Piechociński już w sobotę zapowiedział, że będzie namawiał <Entity name="Waldemar Pawlak" type="person" category="politycy">Pawlaka</Entity>, by zmienił swoje zdanie i pozostał w rządzie. Politycy mieli spotkać się na niedzielnym obiedzie, ale, jak ujawnił <Entity name="Waldemar Pawlak" type="person" category="politycy">Pawlak</Entity>, do zaproszenia doszło tylko w mediach. (Onet/"GW",GK)
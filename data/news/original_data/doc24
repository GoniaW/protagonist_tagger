- Poruszyliśmy także temat sfinalizowania umowy o pomocy prawnej, której brak utrudnia działania ws. zamordowanego na terenie Pakistanu Polaka, Piotra Stańczaka - powiedział <Entity name="Bogdan Borusewicz" type="person" category="politycy">Borusewicz</Entity>. - Uzyskaliśmy zapewnienie, że jest to sprawa ważna także dla Pakistanu. Premier Ashraf podkreślił także, że przedsiębiorstwo, w którym pracował pan Stańczak jest nadal obecne w Pakistanie, podobnie jak PGNiG, który także inwestuje w tym kraju - relacjonował. Marszałek podkreślił, że podczas rozmowy Ashraf oświadczył, że Pakistan zapewni polskim przedsiębiorcom ochronę. Polski geolog został uprowadzony we wrześniu 2008 r. i zamordowany w lutym 2009 r. Porywacze żądali zwolnienia czterech swoich towarzyszy z pakistańskich więzień. <Entity name="Bogdan Borusewicz" type="person" category="politycy">Borusewicz</Entity> poinformował też, że wśród innych tematów, które były poruszane podczas jego rozmów w Pakistanie były też problemy związane z wycofywaniem wojsk sojuszniczych z Afganistanu i kwestia współpracy gospodarczej między Polską a Pakistanem. Wizyta marszałka Senatu w Pakistanie potrwa do piątku. Planowane są jeszcze spotkania m.in. z pakistańską minister spraw zagranicznych Hiną Rabbani Khar oraz szefem resortu sprawiedliwości Farooqiem Hamidem Naekiem. (JS)
Posiedzenie zarządu, początkowo planowane na początek grudnia, zostało ostatecznie zwołane na środę po poniedziałkowej rozmowie szefa Sojuszu <Entity name="Leszek Miller" type="person" category="politycy">Leszka Millera</Entity> i sekretarza generalnego partii Krzysztofa Gawkowskiego. <Entity name="Leszek Miller" type="person" category="politycy">Miller</Entity> podkreślił w rozmowie z PAP, że w czwartek rozpoczyna się szczyt UE poświęcony negocjacjom budżetowych. - Chcemy, by nasi europosłowie zapoznali nas z sytuacją, a później byśmy przyjęli jakiś punkt widzenia w tej sprawie. Po drugie, żebyśmy przyjęli kalendarz polityczny do końca roku - powiedział lider SLD. Przypomniał, że Sojusz planuje w najbliższym czasie dwa istotne przedsięwzięcia: 13 grudnia ma się odbyć spotkanie poświęcone 10. rocznicy zakończenia negocjacji akcesyjnych Polski do UE w 2002 r., a trzy dni później politycy SLD i Ruchu Palikota spotkają się przed gmachem warszawskiej Zachęty, żeby upamiętnić 90. rocznicę zamordowania pierwszego prezydenta II RP Gabriela Narutowicza. Według zapowiedzi SLD i RP ma to być kolejny element sprzeciwu obu ugrupowań wobec ofensywy sił skrajnej prawicy w Polsce. Podczas posiedzenia zarządu ma zostać poruszony również temat sobotniej zmiany na fotelu prezesa PSL. Wicepremier <Entity name="Waldemar Pawlak" type="person" category="politycy">Waldemar Pawlak</Entity> przegrał wybory z posłem Januszem Piechocińskim. Głosy delegatów rozłożyły się niemal po równo: Piechociński otrzymał ich 547; <Entity name="Waldemar Pawlak" type="person" category="politycy">Pawlak</Entity> 530. <Entity name="Waldemar Pawlak" type="person" category="politycy">Pawlak</Entity> złożył dymisję z funkcji wicepremiera i ministra gospodarki, dymisja została przyjęta. Piechociński opowiadał się za tym, by jego poprzednik pozostał w rządzie przynajmniej do marca przyszłego roku. Według <Entity name="Leszek Miller" type="person" category="politycy">Millera</Entity> z powodu zmian w PSL nie dojdzie do rozpadu koalicji, którego powodem mógłby być konflikt w Stronnictwie. - Nie sądzę, żeby doszło do podziału - to jest konflikt głównie między byłym prezesem a obecnym. Trudno się przegrywa, to wiem z własnego doświadczenia. <Entity name="Waldemar Pawlak" type="person" category="politycy">Waldemar Pawlak</Entity> to nie jest człowiek, którego można dowolnie przesuwać i on na pewno potrzebuje czasu, żeby się otrząsnąć po porażce - uważa lider SLD. (JS)
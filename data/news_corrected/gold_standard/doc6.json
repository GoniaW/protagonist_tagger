[{"content": "- Jest tam sygnalizowane ogromne zainteresowanie naszym przypadkiem i oczekiwanie, że to właśnie przedstawię – powiedział Cichocki w przeddzień spotkania szefów resortów spraw wewnętrznych największych krajów UE oraz przedstawicieli USA. - Każdy z nas, ministrów spraw wewnętrznych, ma jak w złym śnie, że to może się wydarzyć także w jego kraju – dodał. Zaznaczył, że polskie służby także sygnalizują podobne przypadki w innych krajach. Szef MSW poinformował, że do końca listopada zespół, przygotowujący kierunki zmian w sektorze służb specjalnych, przedstawi je premierowi z rekomendacją, by w grudniu opinię na temat zmian przedstawiło Kolegium ds. Służb Specjalnych. - Mam nadzieję jeszcze do połowy grudnia przedstawić je także publicznie. Chodzi o to, żeby jeszcze w tym roku zostały zarysowane główne reformy - powiedział Cichocki.", "entities": [[122, 130, "Jacek Cichocki"], [830, 838, "Jacek Cichocki"]]}]
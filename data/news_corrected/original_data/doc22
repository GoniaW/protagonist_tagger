- Sąd tak ustawił sprawę, że jedni obywatele przepraszają, szanując prawo, a inni są zmuszani. W przypadku <Entity name="Krzysztof Wyszkowski" type="person" category="politycy">Krzysztofa Wyszkowskiego</Entity> będzie przymus finansowy. Teraz komornik się nim zajmie. Dla mnie sprawa jest zakończona: przeszliśmy wszystkie instancje sądowe do kasacji włącznie – przegrał wszystko - powiedział we wtorek dziennikarzom w Gdańsku <Entity name="Lech Wałęsa" type="person" category="politycy">Wałęsa</Entity>. Pełnomocnik b. prezydenta <Entity name="Ewelina Wolańska" type="person" category="politycy">Ewelina Wolańska</Entity> potwierdziła PAP, że poniedziałkowa emisja przeprosin w "Faktach" TVN została opłacona przez <Entity name="Lech Wałęsa" type="person" category="politycy">vWałęsę</Entity>, aby w ten sposób wyegzekwować od <Entity name="Krzysztof Wyszkowski" type="person" category="politycy">Wyszkowskiego</Entity> prawomocny wyrok sądu wydany półtora roku temu. Adwokatka nie chciała jednak zdradzić, jakie były koszty tego ogłoszenia. "W dniu 16 listopada 2005 roku w programach informacyjnych »Panorama« 2 programu TVP i »Fakty« telewizji TVN wyemitowano moje oświadczenie, iż powód Lech Wałęsa współpracował ze Służbą Bezpieczeństwa i pobierał za to pieniądze. To oświadczenie stanowiło nieprawdę i naruszało godność osobistą i dobre imię <Entity name="Lech Wałęsa" type="person" category="politycy">Lecha Wałęsy</Entity>, wobec czego ja, <Entity name="Krzysztof Wyszkowski" type="person" category="politycy">Krzysztof Wyszkowski</Entity>, odwołuję je w całości i przepraszam <Entity name="Lech Wałęsa" type="person" category="politycy">Lecha Wałęsę</Entity> za naruszenie jego dóbr osobistych" - napisano w oświadczeniu, wyemitowanym w poniedziałek wieczorem w TVN. Po tej emisji Wyszkowski umieścił na swoim blogu oświadczenie, w którym napisał, że podtrzymuje swoje słowa, które stały się podstawą wytaczanych mu przez <Entity name="Lech Wałęsa" type="person" category="politycy">Wałęsę</Entity> procesów. "Nie przeprosiłem i nie przeproszę Wałęsy za moje słowa prawdy" - czytamy w oświadczeniu. "W dniu 19 listopada 2012 r. po »Faktach« TVN zamieszczono komunikat, w którym <Entity name="Lech Wałęsa" type="person" category="politycy">Lech Wałęsa</Entity> sam siebie – w moim imieniu – przeprasza za nazwanie go przeze mnie tajnym współpracownikiem o pseud. Bolek. Taką możliwość dał mu absurdalny wyrok Sądu Apelacyjnego w Gdańsku z marca 2011 r., który wbrew faktom historycznym orzekł, że »nie było i nie ma« »sprawdzonych i pewnych dowodów« agenturalności <Entity name="Lech Wałęsa" type="person" category="politycy">Wałęsy</Entity>" - napisał na blogu b. działacz WZZ. W prawomocnym wyroku z marca 2011 r. Sąd Apelacyjny w Gdańsku nakazał <Entity name="Krzysztof Wyszkowski" type="person" category="politycy">Wyszkowskiemu</Entity> przeproszenie b. prezydenta za wypowiedź w telewizji z 16 listopada 2005 r., w której nazwał <Entity name="Lech Wałęsa" type="person" category="politycy">Wałęsę</Entity> tajnym współpracownikiem SB. W tym samym dniu były prezydent otrzymał od IPN status pokrzywdzonego i zapowiedział, że będzie od tego momentu pozywał do sądu osoby, które nadal będą twierdzić, iż był agentem służb specjalnych PRL. Zgodnie z wyrokiem przeprosiny miały ukazać się w lokalnej "Panoramie" TVP2 oraz "Faktach" TVN. Już maju 2011 r. <Entity name="Krzysztof Wyszkowski" type="person" category="politycy">Wyszkowski</Entity> informował, że nie zamierza przepraszać <Entity name="Lech Wałęsa" type="person" category="politycy">Wałęsy</Entity>. Argumentował m.in., że sąd może orzec o obowiązku przeprosin, ale - jak dowodził <Entity name="Krzysztof Wyszkowski" type="person" category="politycy">Wyszkowski</Entity> - "nie może go zmusić, czy nakłaniać, do złożenia konkretnie sformułowanego oświadczenia, jeżeli miałby głosić nieprawdę, zaświadczać coś, o czym nie jest przekonany, albo - czego zupełnie nie rozumie". <Entity name="Krzysztof Wyszkowski" type="person" category="politycy">Wyszkowski</Entity> wyjaśniał także, iż wykonanie wyroku sądu poprzez oświadczenia w dwóch telewizjach to wydatek rzędu "setek tysięcy złotych", co przekracza jego finansowe możliwości. (JS)
We wtorek rząd zaakceptował wniosek szefa MSZ o ratyfikację paktu fiskalnego (za zgodą wyrażoną w ustawie) i przyjął projekt ustawy w tej sprawie. <Entity name="Ewa Kopacz" type="person" category="politycy">Kopacz</Entity> była pytana o to, kiedy Sejm zajmie się paktem fiskalnym podczas środowej konferencji prasowej w Sejmie. Marszałek zaznaczyła, że przed posłami jest jeszcze długa i ważna debata dotycząca budżetu państwa, a posiedzeń Sejmu do końca roku pozostało niewiele. "Będziemy się starali pogodzić wszystko to, co najważniejsze, aby odbyło się to w ciągu tych posiedzeń do końca roku" - powiedziała <Entity name="Ewa Kopacz" type="person" category="politycy">Kopacz</Entity>. Dodała, że kwestią paktu fiskalnego nie zajmowało się jeszcze Prezydium Sejmu, ani Konwent Seniorów. "Ale decyzja w tej sprawie na następnym Prezydium i Konwencie zapadnie" - zapowiedziała <Entity name="Ewa Kopacz" type="person" category="politycy">Kopacz</Entity>. Sejm zbierze się w tym roku jeszcze dwa razy: na posiedzeniu w dniach 5-7 grudnia oraz 11-14 grudnia. Premier <Entity name="Donald Tusk" type="person" category="politycy">Donald Tusk</Entity> mówił we wtorek, że "dla takich państw jak Polska ratyfikacja paktu fiskalnego umożliwia uczestniczenie w dyskusjach zarówno o przyszłym kształcie strefy euro, jak i o ewentualnych zmianach w samym pakcie fiskalnym, nie nakładając żadnych zobowiązań na Polskę, dopóki Polska nie stanie się członkiem strefy euro". Podpisany 30 stycznia w Brukseli pakt fiskalny wymusza większą dyscyplinę w finansach publicznych, zwłaszcza w państwach eurolandu. Ustanawia on nowe, bardziej automatyczne sankcje za łamanie dyscypliny, w tym nowej reguły wydatkowej. Traktat ma wejść w życie w 2013 r., po ratyfikacji w 12 krajach euro. Polskę będzie obowiązywał dopiero, gdy przyjmie unijną walutę. (JM)
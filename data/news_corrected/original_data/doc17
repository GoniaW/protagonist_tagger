Dodał, że "10 dni temu, w okolicy Święta Niepodległości, była wzmożona akcja ochrony". "Ponieważ ja już tyle lat jestem inwigilowany i kontrolowany, to czułem, że coś się dzieje. Trzeba było nawet zmienić udział w mszy świętej. Czasami jest to bardziej widoczne, czasami mniej, ale VIP-y w takich sytuacjach są czulej chronieni" - zaznaczył. ABW i prokuratura ujawniają kulisy planowanego zamachu na polskie władze  Krakowska prokuratura apelacyjna nadzoruje śledztwo ABW w sprawie planowanego zamachu terrorystycznego na konstytucyjne organy RP; podejrzany został aresztowany - poinformował rzecznik krakowskiej PA prok. <Entity name="Piotr Kosmaty" type="person" category="politycy">Piotr Kosmaty</Entity>. Komunikat dotyczący "osoby planującej zamach na konstytucyjne organy RP" zamieszczono na stronie krakowskiej prokuratury apelacyjnej. Jej rzecznik poinformował, że postępowanie przygotowawcze w tej sprawie zostało wszczęte 5 listopada i powierzone krakowskiej delegaturze Agencji Bezpieczeństwa Wewnętrznego. Podejrzany został aresztowany pod zarzutem przygotowań do zamachu terrorystycznego z użyciem materiałów wybuchowych na konstytucyjne organy Rzeczypospolitej Polskiej. Według informacji RMF FM osobą zatrzymaną jest mieszkaniec Krakowa, w średnim wieku, ma wyższe wykształcenie techniczne. Z nieoficjalnych informacji wynika, że mężczyzna jest pracownikiem jednej z krakowskich uczelni wyższych. Zdaniem śledczych niedoszły zamachowiec od kilkunastu tygodni przegotowywał się do ataku, konstruując profesjonalne ładunki wybuchowe. W czasie przeszukania lokalu podejrzanego znaleziono materiały wybuchowe - informuje dalej radio. Z doniesień RMF wynika też, że mężczyzna kilkukrotnie przyjeżdżał do stolicy na rekonesans; miał sprawdzać miejsca wokół polskiego parlamentu, a także tam, gdzie 11 listopada miał przechodzić marsz prowadzony przez <Entity name="Bronisław Komorowski" type="person" category="politycy">Bronisława Komorowskiego</Entity>. Szczegóły sprawy zostaną przekazane podczas konferencji prasowej we wtorek o godz. 10 w siedzibie ABW w Warszawie. Weźmie w niej udział m.in. szef krakowskiej prokuratury apelacyjnej <Entity name="Artur Wrona" type="person" category="politycy">Artur Wrona</Entity>. Komunikat na temat konferencji prasowej, poświęconej omówieniu działań ABW związanych z zatrzymaniem osoby przygotowującej zamach terrorystyczny, zamieszczono także na stronie ABW.
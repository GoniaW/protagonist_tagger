Na konferencji prasowej premier powiedział, że spotkał się z ministrem <Entity name="Jacek Cichocki" type="person" category="politycy">Jackiem Cichockim</Entity> i <Entity name="Krzysztof Bondaryk" type="person" category="politycy">Krzysztofem Bondarykiem</Entity> po wtorkowym posiedzeniu rządu. - Potwierdziłem jednoznacznie wolę przeprowadzenia takich zmian w służbach specjalnych, w tym ABW, które będą dawały nam dużo więcej informacji, a mniej będą obarczały ABW działaniami czysto śledczymi szczególnie w sprawach o mniejszej wadze dla bezpieczeństwa państwa - powiedział <Entity name="Donald Tusk" type="person" category="politycy">Tusk</Entity>. - Skuteczne działanie ABW w kontekście przygotowania do tego zamachu pokazują, że jeśli ABW koncentruje się właśnie na tego typu zadaniach jak działalność antyterrorystyczna, dotycząca bezpieczeństwa państwa i możliwości najcięższych, najbardziej niebezpiecznych zdarzeń dla państwa, to wtedy mamy bardzo dobre efekty - powiedział premier odnosząc się do przygotowywanego zamachu bombowego na polskie władze. Dodał, że chodzi o to, aby zmiany, które będą dotyczyły ABW, spowodowały, że Agencja nie w każdej sytuacji zdubluje działania policji, CBŚ czy CBA. - Żeby ta specjalizacja coraz bardziej zastępowała taką zwykłą konkurencję, szczególnie w tych typowych, banalnych - co nie znaczy nieważnych - przypadkach przestępczej działalności - mówił szef rządu. - Umocniło mnie to w przekonaniu, że ABW działająca i zajmująca się takimi sprawami i koncentrująca uwagę na takich sprawach będzie dla państwa bardziej przydatna - dodał. We wtorek podczas wspólnej konferencji prasowej ABW i Prokuratury Apelacyjnej w Krakowie ws. zatrzymania mężczyzny podejrzanego o przygotowywanie zamachu, szef tej prokuratury <Entity name="Mariusz Wrona" type="person" category="politycy">Mariusz Wrona</Entity> apelował do decydentów o niewprowadzanie zmian w uprawnieniach ABW. - Uważam, że funkcjonariusze Agencji Bezpieczeństwa Wewnętrznego winni mieć uprawnienia, które posiadają również w chwili obecnej - ocenił. - Po aferze Amber Gold pojawiły się głosy o reorganizacji służb, również ABW. Mam apel do osób odpowiedzialnych za tworzenie prawa, aby działania ustawowe gruntownie przemyśleć w tym zakresie - powiedział. - Poza moją wyobraźnią pozostaje kwestia prowadzenia tego rodzaju śledztwa bez udziału funkcjonariuszy ABW i funkcjonariuszy, którzy są uprawnieni do działań również o charakterze procesowym. Abyśmy sprawnie na takie zagrożenia reagowali, agencja potrzebuje mieć odpowiednie uprawnienia - podkreślił <Entity name="Mariusz Wrona" type="person" category="politycy">Wrona</Entity>. O potrzebie zmian w ABW premier mówił w Sejmie już pod koniec sierpnia. Sprawa Amber Gold to "jednoznaczna wskazówka, że ABW trzeba jednoznacznie przebudować w stronę służby informacyjnej" - przekonywał. - Nie ukrywałem, że w mojej ocenie analityczno-wyprzedzające działania ABW (ws. Amber Gold) były powolne - mówił. Szef rządu oczekiwałby od tej służby "wyraźnie wyprzedzającej informacji". - To jest prawdopodobnie już jednoznaczna wskazówka, że ABW trzeba przebudować jednoznacznie w stronę służby informacyjnej, a nie konkurującej z innymi służbami policyjnymi - oświadczył <Entity name="Donald Tusk" type="person" category="politycy">Tusk</Entity>. Od połowy września pracuje zespół kierowany przez szefów MSW i MON, który ma przygotować dla premiera kierunki zmian w specsłużbach. (JS)
- Nie będziemy nic zmieniać w klubie, chyba że <Entity name="Jan Bury" type="person" category="politycy">Jan Bury</Entity> awansuje w strukturze Rady Naczelnej albo Naczelnego Komitetu Wykonawczego. Po drugie - on sam zdecyduje - powiedział <Entity name="Janusz Piechociński" type="person" category="politycy">Piechociński</Entity> po posiedzeniu klubu ludowców. Zaznaczył też, że uznaje autonomię organów partii, dlatego o sprawach klubu parlamentarnego PSL będzie decydowało jego prezydium. Zaznaczył, że politycy, którzy wejdą do prezydium Rady Naczelnej z rekomendacji jej szefa <Entity name="Jarosław Kalinowski" type="person" category="politycy">Jarosława Kalinowskiego</Entity>, nie będą zasiadać w Naczelnym Komitecie Wykonawczym ani we władzach klubu parlamentarnego. Jak tłumaczył, zależy mu bowiem, by "maksymalnie podzielić się zadaniami". Rada Naczelna PSL, która wybierze NKW oraz swoje prezydium, zbierze się 1 grudnia. Lider PSL podkreślił, że Naczelny Komitet Wykonawczy będzie miał charakter programowo-organizacyjny, a w jego skład wejdą m.in. przedstawiciele wszystkich szesnastu struktur wojewódzkich PSL. <Entity name="Janusz Piechociński" type="person" category="politycy">Piechociński</Entity> zapowiedział też utworzenie Instytutu im. <Entity name="Maciej Rataj" type="person" category="politycy">Macieja Rataja</Entity>, który będzie się zajmował myślą ludową, samorządową i europejską. <Entity name="Maciej Rataj" type="person" category="politycy">Maciej Rataj</Entity> był w międzywojennej Polsce działaczem ludowym, publicystą i marszałkiem Sejmu. Dwukrotnie - w 1922 i 1926 roku - pełnił funkcję głowy państwa. (JS)
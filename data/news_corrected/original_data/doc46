- Tego typu informacje o planach zamachów muszą mobilizować odpowiednie służby do działań zgodnie z przewidzianymi procedurami, nie mogą jednak wpływać na funkcjonowanie urzędu - zaznaczyła <Entity name="Joanna Trzaska-Wieczorek" type="person" category="politycy">Trzaska-Wieczorek</Entity>. Jak powiedziała, "warto objąć refleksją doniesienia o planach zamachu także w kontekście nawoływania do nienawiści i języka agresji w życiu publicznym". Dodała, że "pan prezydent wiedział o tym od kilkunastu dni". - Otrzymał informację o planach zamachu - powiedziała. - Z jednej strony tego typu doniesienia muszą powodować wdrożenie procedur przez służby, które działają w tym zakresie. Jeśli chodzi o działania urzędu, nie mogą one zostać sparaliżowane. Urząd musi funkcjonować sprawnie - oceniła <Entity name="Joanna Trzaska-Wieczorek" type="person" category="politycy">Trzaska-Wieczorek</Entity>. ABW i prokuratura ujawniają kulisy planowanego zamachu na polskie władze  Krakowska prokuratura apelacyjna nadzoruje śledztwo ABW w sprawie planowanego zamachu terrorystycznego na konstytucyjne organy RP; podejrzany został aresztowany - poinformował rzecznik krakowskiej PA prok. <Entity name="Piotr Kosmaty" type="person" category="politycy">Piotr Kosmaty</Entity>. Komunikat dotyczący "osoby planującej zamach na konstytucyjne organy RP" zamieszczono na stronie krakowskiej prokuratury apelacyjnej. Jej rzecznik poinformował, że postępowanie przygotowawcze w tej sprawie zostało wszczęte 5 listopada i powierzone krakowskiej delegaturze Agencji Bezpieczeństwa Wewnętrznego. Podejrzany został aresztowany pod zarzutem przygotowań do zamachu terrorystycznego z użyciem materiałów wybuchowych na konstytucyjne organy Rzeczypospolitej Polskiej. Według informacji RMF FM osobą zatrzymaną jest mieszkaniec Krakowa, w średnim wieku, ma wyższe wykształcenie techniczne. Z nieoficjalnych informacji wynika, że mężczyzna jest pracownikiem jednej z krakowskich uczelni wyższych. Zdaniem śledczych niedoszły zamachowiec od kilkunastu tygodni przegotowywał się do ataku, konstruując profesjonalne ładunki wybuchowe. W czasie przeszukania lokalu podejrzanego znaleziono materiały wybuchowe - informuje dalej radio.
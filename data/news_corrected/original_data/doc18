Ekspert wskazał, że podejrzanego zatrzymano w dobrym momencie, kiedy można już postawić poważne zarzuty, a jednocześnie gdy życie i zdrowie ludzi nie było jeszcze bezpośrednio zagrożone. We wtorek ujawniono, że 45-letni pracownik naukowy Uniwersytetu Rolniczego w Krakowie przygotowywał zamach bombowy na prezydenta i premiera w Sejmie. Jego motywy były nacjonalistyczne, ksenofobiczne i antysemickie. Zamierzał zdetonować 4 tony materiałów wybuchowych umieszczonych w samochodzie. - Jeżeli można mówić o czymś takim jak profesjonalizm w przygotowaniu zamachu terrorystycznego, to <Entity name="Brunon K." type="person" category="politycy">Brunon K.</Entity> posiadał wystarczające kompetencje, żeby sporządzić niebezpieczne, stanowiące realne zagrożenie urządzenie wybuchowe. Zgromadzony przez niego materiał wybuchowy może posłużyć zarówno wprost do zrobienia urządzenia wybuchowego, ale też może być jego komponentem - wskazał ekspert. Plan zamachowca, przedstawiony przez ABW i prokuraturę, <Entity name="Grzegorz Cieślak" type="person" category="politycy">Cieślak</Entity> uznał za spójny. - Gdyby do urządzenia, którym się posługiwał, dodatkowo użył tej ilości anfo, czyli materiału wybuchowego zrobionego przez siebie na bazie saletry amonowej i ropy naftowej, to byłby w stanie sporządzić dobre, sprawnie działające urządzenie o wielkiej masie - ocenił ekspert. Jego zdaniem taki wybuch uczyniłby prawdopodobnie większe szkody niż zamach w Oklahoma City w 1995 r., do którego użyto ok. 1200 kg anfo. - Zostało wówczas uszkodzonych ok. 30 budynków, które leżały w pobliżu. W Warszawie 4 tony materiału wybuchowego spowodowałyby ogromne zniszczenia na całym tym obszarze, niezależnie od tego, czy zamachowiec staranowałby bramkę sejmową, próbował wjechać do środka, czy po prostu zaparkował w pobliżu - uważa Cieślak. Jak mówił, cztery tony materiału wybuchowego to taka ilość, przy której sam wstrząs i związana z nim tzw. fala burząca, zniszczyłaby nie tylko okoliczne budynki, ale i infrastrukturę na ulicach oraz pod nimi - np. kanały i znajdujące się pod ziemią instalacje. Natomiast budynki byłyby zniszczone na znacznym obszarze. - Gdyby wybuch nastąpił na placu przy pomniku Powstańców, na ul. Wiejskiej przy początku Machowskiego, uszkodzeniu uległyby - oprócz znaczącej części budynków sejmowych - również ambasady np. Kanady czy Francji, a być może także fronton budynku ambasady USA oraz z całą pewnością pewna ilość budynków po drugiej stronie ul. Wiejskiej. Jednym słowem mówilibyśmy o dużych zniszczeniach - powiedział <Entity name="Grzegorz Cieślak" type="person" category="politycy">Cieślak</Entity>. Według niego <Entity name="Brunon K." type="person" category="politycy">Brunona K.</Entity> zatrzymano w najlepszym momencie z punktu widzenia obywateli i ich bezpieczeństwa. - Zatrzymano go, kiedy już dysponował materiałami i całym instrumentarium zamachowca, przy którym można mu już postawić bardzo poważne zarzuty (...), ale gdy jeszcze nie doszło do skonstruowania urządzenia wybuchowego, które stanowiłoby ogromne zagrożenie - wyjaśnił. Jak mówił, gdyby czekać z zatrzymaniem na pełne skonstruowanie urządzenia, narażone byłoby życie i zdrowie ludzi, np. w przypadku samopobudzenia takiej instalacji oraz wybuchu. Moment zatrzymania ekspert uznał za "kompromisowy". - To taki uniwersalny moment; moment kompromisu, kiedy służby powinny działać. Gdyby posunęły się do obserwowania go dłużej, mogłoby dojść do realnego zagrożenia czyjegoś życia - podkreślił <Entity name="Grzegorz Cieślak" type="person" category="politycy">Cieślak</Entity>. Jego zdaniem bardziej zasadne wydają się porównania <Entity name="Brunon K." type="person" category="politycy">Brunona K.</Entity> do sprawcy zamachu w Oklahoma City <Entity name="Timothy McVeigh" type="person" category="politycy">Timothy'ego McVeigh</Entity> niż Norwega <Entity name="Anders Breivik" type="person" category="politycy">Andersa Breivika</Entity>. Wskazał, że <Entity name="Anders Breivik" type="person" category="politycy">Breivik</Entity> doczekał w ukryciu do samego zamachu, nie szukając współpracowników, podczas gdy <Entity name="Timothy McVeigh" type="person" category="politycy">McVeigh</Entity> posługiwał się pomocnikami. Przywołując doniesienia mediów <Entity name="Grzegorz Cieślak" type="person" category="politycy">Cieślak</Entity> wyraził przypuszczenie, że - podobnie jak w przypadku <Entity name="Timothy McVeigh" type="person" category="politycy">McVeigh</Entity>, którego pomocnicy uniknęli kary, współpracując z FBI - także współpracownicy <Entity name="Brunon K." type="person" category="politycy">Brunona K.</Entity> mogli być źródłami informacji dla ABW. <Entity name="Grzegorz Cieślak" type="person" category="politycy">Cieślak</Entity> wskazał, iż zgodnie z informacjami przekazanymi przez służby jedną z przesłanek zamachu miałoby być to, że niedoszłemu zamachowcowi "przeszkadzają obcy w rządzie". - Czyli są jacyś swoi, którzy - według niego - w tym rządzie powinni być. To wskazuje na bardzo konkretne spozycjonowanie pobudek, dla których on działa. Jak możemy to ocenić? Trudno nam aprobować taką sytuację; w państwie demokratycznym spór polityczny toczy się innymi metodami niż podkładanie bomb - powiedział <Entity name="Grzegorz Cieślak" type="person" category="politycy">Cieślak</Entity>. W jego opinii ocena stanu psychicznego <Entity name="Brunon K." type="person" category="politycy">Brunona K.</Entity> będzie trudna, ponieważ "z jednej strony sąd musi przyjąć, czy jest on świadom tego, co robi, czy w momencie popełnienia czynu rozróżnia dobro od zła i czy wie, że skrzywdzi ludzi dla spełnienia swoich celów; z drugiej strony lekarzowi też pewnie trudno założyć, że ktoś, kto planuje masowe zabójstwo, jest całkowicie zdrowy. Gdzieś pewnie będzie kompromis pomiędzy wykryciem realnie istniejących chorób psychicznych a emanacją stanu ducha i bardzo radykalnych poglądów, które zmuszają do takiego działania - wskazał ekspert. Przykład <Entity name="Brunon K." type="person" category="politycy">Brunona K.</Entity> - według <Entity name="Grzegorz Cieślak" type="person" category="politycy">Cieślaka</Entity> - może być potwierdzeniem analiz dokonywanych po zamachu <Entity name="Anders Breivik" type="person" category="politycy">Breivika</Entity>, zgodnie z którymi nastąpiło przełamanie pewnego tabu, a metody stosowane dotąd przez organizacje terrorystyczne mogą być także wykorzystane przez pojedyncze osoby, również w Europie. - Zamach <Entity name="Anders Breivik" type="person" category="politycy">Breivika</Entity> jasno pokazał, że w Europie też może trafić się ktoś, kto tym samym narzędziem, instrumentarium terrorysty, będzie przekonywał nas do swoich poglądów czy światopoglądu - podkreślił ekspert. Jego zdaniem dopóki partie polityczne będą posługiwały się radykalnym językiem i sięgały do radykalnych skrzydeł swoich elektoratów, realna będzie niebezpieczna sytuacja, w której politycy nie będą mieli wpływu na to, jak ich słowa zrozumie radykalista, niezależnie - z prawej czy lewej strony sceny politycznej. - Nawet gdyby polityk powiedział temu radykaliście: dobrze, przestań, teraz już spokój - to zwyczajnie taka osoba nie musi go posłuchać. Może uwierzyć w pewną misję, usankcjonować jakoś swoje niezwykle radykalne poglądy, a potem działać już samemu i co najwyżej posądzić tego polityka, którego do niedawna szanował czy stawiał sobie za wzór, o zdradę jakichś ideałów. Taka raz napędzona maszyna będzie działała dalej - podsumował <Entity name="Grzegorz Cieślak" type="person" category="politycy">Cieślak</Entity> (JS)
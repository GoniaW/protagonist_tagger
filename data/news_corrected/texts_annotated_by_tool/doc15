[{"content": "Skradzione dane to adresy e-mailowe, daty urodzenia, adresy IP, z których dokonywano rejestracji, oraz hasła. Osoba w nie wyposażona może bez trudu wejść na konto w serwisie i czytać prywatną korespondencję. Problem dotyczy serwisów kobiety-kobietom.com, innastrona.pl i gay pl. Administratorzy wzywają użytkowników do natychmiastowej zmiany haseł. Jednocześnie uspokajają, że być może sytuacja nie jest tak groźna, bo wiele osób podaje u nich nie do końca prawdziwe dane. Generalnie zdobycie danych osobowych jest w Polsce bardzo proste. Część z nich zdobywana jest nielegalnie – bardzo łatwo natrafić np. na oferty sprzedaży setek tysięcy czy milionów adresów e-mail. Dane pojedynczej osoby mogą być warte całkiem sporo. Zwłaszcza, gdy chodzi nie tylko o imię, nazwisko i adres zamieszkania, ale np. także numer PESEL czy informacje o stanie zdrowia. W dodatku ludzie często nie zdaje sobie nawet sprawy z tego, że mogli wyrazić zgodę na sprzedaż informacji na własny temat. Wystarczy, że podpisali się w niewłaściwym miejscu lub nieuważnie przeczytali regulamin promocji w sklepie. Jak przypomina \"GW\", za przetwarzanie bez zgody danych osobowych grożą dwa lata więzienia. Jeśli czyn dotyczy danych ujawniających np. pochodzenie rasowe lub etniczne, danych o stanie zdrowia, kodzie genetycznym, nałogach lub życiu seksualnym nawet trzy lata. Więcej w dzisiejszej \"Gazecie Wyborczej\". (Gazeta Wyborcza, PAP, Onet/JM)", "entities": []}]
[{"content": "Dodał, że komisja powinna otrzymać informacje dotyczące \"tła sprawy, jak i przebiegu i perspektyw śledztwa\". Podkreślił, że on sam wie o sprawie tyle, ile podają media. - ABW pracuje profesjonalnie i zawęża do minimum krąg osób poinformowanych o takich sprawach - dodał. Kulisy udaremnionego zamachu terrorystycznego w Polsce  ABW udaremniło zamach na najważniejsze osoby w Polsce  Według informacji RMF FM osobą zatrzymaną jest mieszkaniec Krakowa, w średnim wieku, ma wyższe wykształcenie techniczne. Zdaniem śledczych niedoszły zamachowiec od kilkunastu tygodni przegotowywał się do ataku, konstruując profesjonalne ładunki wybuchowe. W czasie przeszukania lokalu podejrzanego znaleziono materiały wybuchowe - informuje dalej radio. Z doniesień RMF wynika też, że mężczyzna kilkukrotnie przyjeżdżał do stolicy na rekonesans; miał sprawdzać miejsca wokół polskiego parlamentu, a także tam, gdzie 11 listopada miał przechodzić marsz prowadzony przez Bronisława Komorowskiego. Komunikat dotyczący \"osoby planującej zamach na konstytucyjne organy RP\" zamieszczono na stronie krakowskiej prokuratury apelacyjnej. Jej rzecznik poinformował, że postępowanie przygotowawcze w tej sprawie zostało wszczęte 5 listopada i powierzone krakowskiej delegaturze Agencji Bezpieczeństwa Wewnętrznego. Podejrzany został aresztowany pod zarzutem przygotowań do zamachu terrorystycznego z użyciem materiałów wybuchowych na konstytucyjne organy Rzeczypospolitej Polskiej. (żg)", "entities": [[951, 975, "PERSON"]]}]
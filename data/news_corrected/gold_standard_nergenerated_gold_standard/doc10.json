[{"content": "- Nie będziemy nic zmieniać w klubie, chyba że Jan Bury awansuje w strukturze Rady Naczelnej albo Naczelnego Komitetu Wykonawczego. Po drugie - on sam zdecyduje - powiedział Piechociński po posiedzeniu klubu ludowców. Zaznaczył też, że uznaje autonomię organów partii, dlatego o sprawach klubu parlamentarnego PSL będzie decydowało jego prezydium. Zaznaczył, że politycy, którzy wejdą do prezydium Rady Naczelnej z rekomendacji jej szefa Jarosława Kalinowskiego, nie będą zasiadać w Naczelnym Komitecie Wykonawczym ani we władzach klubu parlamentarnego. Jak tłumaczył, zależy mu bowiem, by \"maksymalnie podzielić się zadaniami\". Rada Naczelna PSL, która wybierze NKW oraz swoje prezydium, zbierze się 1 grudnia. Lider PSL podkreślił, że Naczelny Komitet Wykonawczy będzie miał charakter programowo-organizacyjny, a w jego skład wejdą m.in. przedstawiciele wszystkich szesnastu struktur wojewódzkich PSL. Piechociński zapowiedział też utworzenie Instytutu im. Macieja Rataja, który będzie się zajmował myślą ludową, samorządową i europejską. Maciej Rataj był w międzywojennej Polsce działaczem ludowym, publicystą i marszałkiem Sejmu. Dwukrotnie - w 1922 i 1926 roku - pełnił funkcję głowy państwa. (JS)", "entities": [[47, 55, "PERSON"], [174, 186, "PERSON"], [438, 461, "PERSON"], [904, 916, "PERSON"], [959, 973, "PERSON"], [1041, 1053, "PERSON"]]}]